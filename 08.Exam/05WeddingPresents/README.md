**Изпит по "Основи на програмирането" - 3 и 4 Ноември 2018**
============================================================

Задача 5.Сватбени подаръци
==========================

След сватбата Михаела и Иван решават да разгледат подаръците, които са получили.
Те решават, че ще разделят подаръците на **4 категории**: А – пари; Б –
електрически уреди; В – ваучери; Г – други.

Да се напише програма, която **изчислява процентите на подаръците от всяка
категория, спрямо общия брой на подаръците, както и процента на гостите, които
са дали подаръци. Общият брой на подаръци НЕ надвишава броя на гостите.**

### Вход

От конзолата се четат **2 реда числа**, всяко **на отделен ред**:

1.  **Общ брой гости** – **цяло число в интервала [1 … 10000]**;

2.  **Броят на подаръците** – **цяло число в интервала [1 … 10000]**.

**След това, за всеки един подарък**, **на отделен ред** се прочита:

1.  **Категорията, към която попада** – **текст** – **"A", "B", "V" и "G"**.

### Изход

Да се отпечатат на конзолата **5 реда**, всеки от които съдържа **процент между
0.00% и 100.00%**, **форматирани до втората цифра след десетичната запетая**:

1.  **Процентът на подаръците, които са парична сума;**

2.  **Процентът на подаръците, които са електрически уреди;**

3.  **Процентът на подаръците, които са ваучери;**

4.  **Процентът на подаръците, които са друг тип;**

5.  **Процентът на гостите, които са дали подаръци.**
